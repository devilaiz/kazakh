<div class='lesson-sections'>
<div id='theory-block'>
<h3>Теория</h3>
<div class='line'>Мақсаты: Қазақ халқының салт-дәстүрлері туралы алған білімдерін тиянақты жеткізе білуге дағдыландыру.</div>
<div class='line'>Міндеттері: Сөйлеу тілін дамыту арқылы сөздік қорын, ой-өрісін қалыптастырады;</div>
<div class='line'>Бағалау критерийлері: Оқылым материалы бойынша негізгі ойды білдіретін сөйлемдерді іріктейді;басқа  халықтардың тойлау салтын салыстырады.</div>
<div class='line'><strong>Қазақтың той салты</strong></div>
<div class='line'>«Түйемұрындық» – жолда отырған ауыл адамдарының ұзатылып бара жатқан қыздың атының ноқтасынан не түйе- сінің бұйдасынан ұстап, кәде сұрауы. Қыз кәде беруге тиіс.</div>
<div class='line'>Кәде алған жұрт оған бақыт тілеп, батасын берген. «Түйемұ- рындық» – бүгінгі «Арқан керуге» ұқсас ғұрып.</div>
<div class='line'>Ескілікте «Шарғы салу» дәстүрі болған екен. Бұл дәстүр бойынша ұзатылған қыз өзінен кейінгі сіңлісіне басына тар- татын орамалын береді. Ол – «ендігі кезек сенікі, бақытыңды тап» дегенді білдіреді. Шарғы салынған қызға жеңгелері, за- мандастары тілек білдіріп, бірге шай ішеді екен.</div>
<div class='line'>Ілгеріде «Ілу салу» деген де дәстүр болған. Барған жерінде жаңа түскен келінге үй көрсету ағайынға міндет болған. Жас келін шақырған үйге көйлек, киім-кешек, мата, кілемше сияқты тартуын ала барған. Соны «Ілу салу» деп атаған. Күйеу бала да қайын жұртына барғанда ілу салған. Жас келінге аға- йындардың үй көрсету дәстүрі қазір де бар. Дегенмен бұл дәс- түр қолданыста «Ілу салу» деп аталмай, «келінді шақырып, шай беріп жіберейік деп едік», – деп, білместікпен, шұбалтып айтып жатады.</div>
<div class='line'><strong>Бақылау сұрақтары:</strong></div>
<div class='line'>«Түйемұрындық»  деген не?</div>
<div class='line'>«Түйемұрындық» қандай салт-дәстүрмен ұқсас келеді?</div>
<div class='line'>«Ілу салу»  қандай дәстүр?</div>
<div class='line'>Қазақтың тағы қандай  ұмытылып бара жатқан салт-дәстүрлерін білесің?</div>
<div class='line'><strong>Тапсырманы орындау бойынша нұсқаулық (орындау тәртібі)</strong></div>
<div class='line'><strong>          </strong>1<strong>.</strong>мәтінді  оқиды</div>
<div class='line'>          2.«Түйемұрындық» салт-дәстүрі туралы айтады  </div>
<div class='line'>          3.сұрақтарға жауап береді</div>
<div class='line'><strong>Тапсырмадан күтілетін нәтиже: </strong></div>
<div class='line'>Берілген ақпаратты оқу,сұрақтарға жауап беру.</div>
<div class='line'>Тапсыру формасы:   ауызша түрде</div>
<br/>
<div class='line'>Модуль / пән бойынша ұсынылатын әдебиеттер тізіміне сілтемелер: </div>
<a href="https://okulyk.kz/category/kazahskij-jazyk/#10-class" target="_blank">https://okulyk.kz/category/kazahskij-jazyk/#10-class</a><br>
<br>
<button class='next-btn' onclick='showPractice()'>Практикалық тапсырма ➡</button>
</div>
<div id='practice-block' style='display:none;'>
<h3>Практика</h3>
<br/>
<div class='line'><strong>СӨЖ  № </strong><strong>3</strong><strong>.2.</strong></div>
<div class='line'><strong>Тапсырма:</strong> Жамбыл мен Шашубайдың айтысынан берілген үзіндіні талдап, кестеге жазыңдар. Әуен, тембр, қарқын, кідірісті сөйлеу мәнеріне сай қолданып,  оқып беріңдер.</div>
<br/>
<table class='nice-table' border='1' cellspacing='0' cellpadding='6'>
<tr><td><div class='cell-line'><strong>Шашубайдың</strong><strong> </strong><strong>сөз</strong></div><div class='cell-line'><strong>саптау</strong><strong> </strong><strong>ерекшелігі</strong></div></td><td><div class='cell-line'><strong>Жамбылдың сөз</strong></div><div class='cell-line'><strong>саптау ерекшелігі</strong></div></td></tr>
<tr><td><br/></td><td><br/></td></tr>
</table>

<br/>
<div class='line'>Алматы қаласындағы Байбұлан байдың үйінде көпшілік- тің басын қосқан үлкен жиын болады. Бұл жиында ел кезіп, серілік қып келген <strong>Шашубай ақын</strong> былай өлең бастайды:</div>
<div class='line'>Сөйлейді, сөйле десең, бұл Шашубай, </div>
<div class='line'>Дәреже өз басыма берген Құдай.</div>
<div class='line'>Алматының саңлағын тегіс жиып, Т</div>
<div class='line'>ой қылды компания Байбұлан бай.</div>
<br/>
<div class='line'>Мен келдім Орта жүзден теңізді өрлеп, </div>
<div class='line'>Қыдырып сөз қозғадым көлденеңдеп, </div>
<div class='line'>Жол басып он сегіз күн зорға жеттім, </div>
<div class='line'>Саңлағын Жетісудың көрейін деп.</div>
<br/>
<div class='line'>Біреуді Жамбыл деген мақтайсыңдар, </div>
<div class='line'>Жасырып оны қайда сақтайсыңдар?</div>
<div class='line'>Ақын болса, тез алдыр, Байбұлан бай, </div>
<div class='line'>Әйтпесе ел намысын таптайсыңдар...</div>
<br/>
<div class='line'>Жүрмісің аман-есен, ақын Жамбыл, </div>
<div class='line'>Өлеңге жастайынан болған даңғыл. </div>
<div class='line'>Үндемейсің, ұнжырғаң түскендей-ақ, </div>
<div class='line'>Күн туды не басыңа, тәйір алғыр!</div>
<br/>
<div class='line'>Жамбылжан, танымайсың мен баяғы, </div>
<div class='line'>Қолында Асай-Мұсай шал таяғы.</div>
<div class='line'>Ағат кеткен сөзім жоқ, отырған көп, </div>
<div class='line'>Тең тиер өлеңімнің төрт аяғы...</div>
<div class='line'><strong>Жамбыл:</strong></div>
<div class='line'>Енді Жамбыл сөйлейді, Ескен желдей гулейді,</div>
<div class='line'>Елірме, батыр, сен, – дейді!.. </div>
<div class='line'>Ал Жамбылдан сөз шығар </div>
<div class='line'>Асылдан ұшқан қылаудай. </div>
<div class='line'>Өлеңнің дария кенімін,</div>
<div class='line'>Еділ менен Жайықтай, </div>
<div class='line'>Зырқырап Жамбыл сөйлесін,</div>
<div class='line'> Өрге жүзген қайықтай.</div>
<div class='line'>Сынға түссін сөзіміз,</div>
<div class='line'>Осы отырған халыққа-ай. </div>
<div class='line'>Жетісудың саңлағы</div>
<div class='line'>Тегіс отыр қасымда-ай. </div>
<div class='line'>Ұраным менің Қарасай, </div>
<div class='line'>Қарасайдың ұлымын, </div>
<div class='line'>Айтулының бірімін, </div>
<div class='line'>Нap кілемнің түрімін. </div>
<div class='line'>Қызыл тілін безеген, </div>
<div class='line'>Найзасын тасқа егеген, </div>
<div class='line'>Алды-артыңды буамын</div>
<div class='line'>Сені асырмай кезеңнен!..</div>
<div class='line'><em>(«Шашубай Қошқарбайұлы шығармалары»</em></div>
<div class='line'><em>жинағынан)</em></div>
<div class='line'><strong>Тапсырманы орындау бойынша нұсқаулық (орындау тәртібі)</strong></div>
<div class='line'>интонацияның құрамдас бөліктерін: әуен,тембр, қарқын, кідірісті сөйлеу мәнеріне сай қолданып, өлеңді мәнерлеп оқыңдар</div>
<div class='line'>сөздер мен сөз тіркестерін қатыстырып ақынның шеберлігіне сипаттама беріңдер</div>
<div class='line'><strong>Тапсырма:</strong>Мәтіндегі құттықтау мағынасын білдіретін сөздерді көрсетіңдер. Өздерің білетін құттықтау сөздердің түрлерін «қандай жағдайда»,«кімге», «қашан», «қай жерде» деген жүйемен саралап жазыңдар.</div>
<div class='line'>Шымылдық түсірулі. Үй ішіне үш үлкен әйел кірді. Орта- дағысы Абайдың үлкен енесі – Алшынбайдың әйелі, семіз, қара бәйбіше. Қасындағы орта жаста, ақ сары әйел – Абайдың өз енесі, Түсіптің қатыны.</div>
<div class='line'>–	Ал, шешелер, көрімдік!</div>
<div class='line'>–	Көрімдік кәні!</div>
<div class='line'>–	Болмаса, балаларыңды көрсетпейміз, беті ұялады! – деп, алғашқы келген келіншектер, күлген бойларында, шымыл- дықтың шетін ұстады.</div>
<div class='line'>–	Алыңдар! Көрімдік сендердікі! Бірақ бізге баламыздың жүзін көрсетіңдер, алыңдар! – деп, үлкен бәйбіше қолына шашуын алды. Сол сәтте атлас шымылдық шалқая ашылды. Күйеулер бұл кезде төмен иіліп, тәжім қып тұр екен.</div>
<div class='line'>Үлкен бәйбіше:</div>
<div class='line'>–	Өмір-жасың ұзақ болсын! Алдыңнан жарылғасын, қа- рағым! – деп шашуын шашты. Лақтырғаны – бір табақ өрік, мейіз, кәмпит. Өздері осы ауылдың балалары болғандықтан иілмей, Абайларға күле қарап тұрған қыздар шашуды теруге тап берісті. Күлісіп, таласып алып жатыр.</div>
<div class='line'>–	Қадамың құтты болсын! Қызығың ұзақ болсын, қарағым Абай! – деп, Абайдың өз енесі де тілеуін айтты. Күйеулердің жауап айтуы шарт емес. Олар үндемей сызылып қана тұр. Сол кезде екі ене жақындап кеп Абайдың бетінен сүйді де, көп бөгелмей шығып кетті.</div>
<div class='line'><em>(М.Әуезовтің «Абай жолы» эпопеясынан)</em></div>
<br/>
<div class='line'><strong>Тапсырманы орындау бойынша нұсқаулық (орындау тәртібі)</strong></div>
<div class='line'>мәтіндегі құттықтау мағынасын білдіретін сөздерді табыңдар;</div>
<div class='line'>мәтінге сүйеніп құттықтау жазыңдар;</div>
<br/>
<div class='line'><strong>Тапсырмадан күтілетін нәтиже</strong><strong>: </strong></div>
<div class='line'>Тапсыру формасы:  жазбаша,ауызша  түрде .</div>
<br/>
<div class='line'>Модуль / пән бойынша ұсынылатын әдебиеттер тізіміне сілтемелер: </div>
<a href="https://okulyk.kz/category/kazahskij-jazyk/#10-class" target="_blank">https://okulyk.kz/category/kazahskij-jazyk/#10-class</a>

<button class='next-btn' onclick='showDescriptor()'>Чек лист ➡</button>
</div>
<div id='descriptor-block' style='display:none;'>
<h3>Дескриптор</h3>

<table class='nice-table' border='1' cellspacing='0' cellpadding='6'>
<tr><td><div class='cell-line'>№</div></td><td><div class='cell-line'>Тапсырма</div></td><td><div class='cell-line'>Дескрипторлар</div></td><td><div class='cell-line'>Ұпай саны</div></td><td><div class='cell-line'>Студенттің ұпай саны</div></td></tr>
<tr><td><div class='cell-line'>1</div></td><td><div class='cell-line'>Бақылау сұрақтары:</div></td><td><div class='cell-line'>мәтінді  оқиды</div><ul><li>«Түйемұрындық» салт-дәстүрі туралы айтады</li><li>сұрақтарға жауап береді</li></ul></td><td><div class='cell-line'>10 балл</div><div class='cell-line'>10 балл</div><div class='cell-line'>10 балл</div></td><td><br/></td></tr>
<tr><td><div class='cell-line'>2</div></td><td><div class='cell-line'>Жамбыл мен Шашубайдың айтысынан берілген үзіндіні талдап, кестеге жазыңдар. Әуен, тембр, қарқын, кідірісті сөйлеу мәнеріне сай қолданып,  оқып беріңдер.</div></td><td><div class='cell-line'>интонацияның құрамдас бөліктерін: әуен,тембр, қарқын, кідірісті сөйлеу мәнеріне сай қолданып, өлеңді мәнерлеп оқыңдар</div><div class='cell-line'>сөздер мен сөз тіркестерін қатыстырып ақынның шеберлігіне сипаттама беріңдер</div><br/></td><td><div class='cell-line'>10балл</div><div class='cell-line'>20балл</div></td><td><br/></td></tr>
<tr><td><div class='cell-line'>3</div></td><td><div class='cell-line'>Мәтіндегі құттықтау мағынасын білдіретін сөздерді көрсетіңдер. Өздерің білетін құттықтау сөздердің түрлерін «қандай жағдайда»,«кімге», «қашан», «қай жерде» деген жүйемен саралап жазыңдар.</div></td><td><div class='cell-line'>мәтіндегі құттықтау мағынасын білдіретін сөздерді табыңдар;</div><div class='cell-line'>мәтінге сүйеніп құттықтау жазыңдар;</div><br/></td><td><div class='cell-line'>20балл</div><div class='cell-line'>20 балл</div></td><td><br/></td></tr>
<tr><td><br/></td><td><div class='cell-line'><strong>Барлығы </strong></div></td><td><br/></td><td><div class='cell-line'><strong>100/</strong></div></td><td><br/></td></tr>
</table>
</div>
</div>
